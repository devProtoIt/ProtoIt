<html>
<meta name="copyright" content="(C) 2014 D.Kruithof">
<meta name="license" content="Usage of this file is permitted under conditions of GNU-GPL version 3.0 / see 'GNU-GPL.txt' included in the packaging of this file">

<head>

<title> Robotiles </title>

<style type="text/css">
body { background-color:#D7EAF9; font-family:Century Gothic; font-size:14px; font-weight:400; }
h1 { color:#FF7F2F; }
h4 { color:#FF7F2F; }
</style>

</head>

<body>
<h1>Aan de slag</h1>

<p>
<h4>RoboTiles en de robot</h4>
<div style="position:absolute; left:290; width:200; height:180; font-size:12">
<img src="media/mindstorms.png" width="200" /><br/>
Mindstorms buggy.<br/><br/><br/><br/><br/>
<img src="media/arduino.png" width="200" /><br/>
Arduino buggy.
</div>
<div style="width:270">
<p>
Er bestaan heel veel robots en maar een klein deel daarvan wordt door RoboTiles ondersteund.
Dat zijn dan wel de meest populaire robots, bijvoorbeeld die van Lego Mindstorms.
Deze kun je met RoboTiles heel gemakkelijk programmeren.
Verder bestaan er <i>open systemen</i> zoals de Raspberry en de Arduino.
Als je handig met solderen bent, kun je daarmee helemaal je eigen robot knutselen.
Je moet dan ondertussen ook handig met RoboTiles zijn geworden.
</p>
<p>
In het begin zul je uitgaan van de standaard buggy van RoboTiles.
De standaard buggy bezit alleen enkele basisfuncties.
Hij kan minimaal vooruit, achteruit, naar links en naar rechts rijden.
Verder heeft hij een afstandsensor en een lijnsensor (in Mindstorms de lichtsensor).
</p>
</div>
</p>

<p>
<h4>De robot en zijn apparaten</h4>
Hoewel het model <i>Buggy</i> gebruikt maakt van motoren zijn deze niet als zodanig in het model benoemd.
In plaats van de buggy (of een ander model) te gebruiken, kun je in RoboTiles alle apparaten apart besturen.
Voor Mindstorms zijn er bijvoorbeeld diverse sensoren (kleur, temperatuur, rfid, enz.) te koop.
Ook voor de <i>open systemen</i> ondersteunt RoboTiles enkele veel gebruikte apparaten (bijv. de stappenmotor
en een temperatuursensor) en je kunt de aansluitpinnen rechtstreeks besturen.
De echte hobbyist kan zich ook in de werking van RoboTiles verdiepen en zelf apparaten toevoegen.
</p>

<p>
<h4>Het programmeren van de robot</h4>
<div style="position:absolute; left:290; width:200; height:180; font-size:12">
<img src="media/programmatile.png" width="200" /><br/>
Buggy programmategel.<br/><br/><br/><br/>
</div>
<div style="width:270">
RoboTiles is geen programmeertaal maar een <i>programmeeromgeving</i>. Je hoeft je dus geen zorgen te maken
dat je programma klaagt over verkeerd geplaatste haakjes of dat je verstrikt raakt in ingewikkelde code.
In RoboTiles ontwerp je een programma in <i>stappen</i> en je programmeert hem met <i>programmategels</i>.
Een programmategel bepaalt hoe de signalen van sensoren worden verwerkt en welke signalen naar de actuatoren
worden gestuurd. Daarover gaat het volgende onderwerp van deze handleiding (<i>Sensoren en actuatoren</i>).
</div></p>

<br/>
</body>

</html>
